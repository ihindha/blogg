---
title: Historiska romaner
categories:
  - [Litteratur]
  - [Bokklubben]
tags: [Historiska romaner, Listor]
date: 2016/01/22 12:14:28
---
Snart är det åter dags för en ny träff med bokklubben. Till denna gång, är det en lista med de bästa historiska romanerna som gäller och här min:

1. *Riket vid vägens slut* av Jan Guillou. Den tredje och avslutande delen av hans ursprungliga trilogi om korstågen och Sveriges födelse. -Helt klart den bästa av de tre-
2. *En Dufva i Stockholm* av Olov Svedelid. Den första delen i hans serie *Berättelsen om Catarina*. En helt underbar serie om makt, affärer, äventyr och klasskamp under slutet av 1600 och början av 1700 talet.
3. *Röde Orm* av Frans G. Bengtsson. En av de bästa historiska romaner om vikingatiden jag känner till...
4. *Gobelängen* av Kylie Fitzpatrick. En bra historia som utspelar sig på två tidsplan…
5. *De tre musketörerna* av Alexandre Dumas d.ä. Äventyr, vad kan man mer begära av en bok än ett äventyr?
6. *Två städer* av Charles Dickens. Dög den åt den förra listan, så duger den för denna...
7. *Legionären* av Simon Scarrow. Ett bra exempel på en militärhistorisk roman.
8. *Ett lik för mycket* av Ellis Peters. Som jag sa förra gången, en deckare är ju alldrig fel...
9. *Ivanhoe* av Sir. Walter Scott. Klart denna skall vara med...
10. *Dödens mästarinna* av Ariana Franklin. Ännu en deckare, helt i min smak.
11. *Rosens namn* av Umberto Eco. En bra och intressant blandning av filosofi, religionshistoria, språkkurs och mysterium.
12. *Röda nejlikan* av Baronessan Orczy.
13. *Singoalla* av Viktor Rydberg.
14. *Mina drömmars stad* av Per Anders Fogelström. Första delen i hans serie om Stockholm.
15. *Romarblod* av Steven Saylor. Ytterligare en deckare i historisk miljö, denna gång i antikens Rom.
