---
title: NaNoWriMo slutrapport
categories:
  - [Skrivande, Skrivdagbok]
  - [Min dag]
tags: [NaNoWriMo-15, stormen Gorm]
date: 2015/12/02 01:29:40
---
Så, då var det december och därmed är det slut på NaMoWriMo. Det gick inte riktigt som jag hade planerat. Av de trettiotusen ord jag hade bestämt mig att skriva under november månad, lyckades jag klämma ur mig omkring hälften (för att vara exakt, 15065).

Det hjälpte ju inte med att vi hade en storm som tog all ström från huset. Den gamle kungen (Ja, stormen är uppkallad efter Harald Blåtands far tillika danakungen, Gorm den gamle) har även lagt beslag på vår tv-antenn, vars något * * host host rostiga maströr gick av på mitten. För övrigt verkar vi ha klarat oss bra från den gamle vikingens härgningar.

Åter till mitt skrivande, så ser jag det hela som en, om inte full så i alla fall, halv succé. Detta även om jag bara lyckades få ner hälften av det jag hade velat, som ju redan det var en något förenklad version. Anledningen därtill är att jag trots allt skrev åtminstone liten var dag. Därför har jag beslutat mig för att skriva klart boken och mina nya mål är att fram till mitten av maj ha skrivit klart hela boken på ca 150.000 ord.
