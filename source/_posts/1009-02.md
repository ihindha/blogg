---
title: Världsbygge, the world edition
categories:
  - [Världsbygge]
date: 2010-09-07 00:26:44
tags: [Himmel, Månar, Solen, Stjärnor, Världsbyggnad]
---
Det senaste dygnet har jag modifierat Ihinðas världsbild radikalt. Från att ha varit en platt värld ((nåja, den var en relativt platt värld, endast något välvd upp mot kylpungten)) till att ha formen av ett halvklot som ligger och flyter i det heta _Gudarnas hav_. Dessutom har jag gått från _en måne_ till att det nu finns _sex!_ Förutom den gamla vanliga _"jordiga"_ månen _Ithle_, finns det fyra månar som bara syns under vissa delar om året. Dessa fyra har fått sina namn efter den årstid som de är synliga. Den sjätte månen har en så sakta fart att det tar den _hela sexton år_ att gå runt Ihinða ett varv. Denna är dock endast synlig under en kortare period, då Ihinðaklotet tar ett år på sig att snurra ett varv runt kylpungten. Solens bana är sådan att den förskjuts något varv efter varv och det tar 499 dagar ((=ett solår)) att återkomma till den punkt av sin bana som den utgick från.
