---
title: Action Sequences and Sex Scenes av Joshua Essoe
categories: [Läsedagboken]
tags: Action, Sex, Skrivande]
date: 2020-10-15 23:59
---
Till att börja vill jag säga att detta inte är en recension av boken. Det är ej heller någon instruktion för hur man ska göra. Det är bara lite av mina tankar från mitt läsande av boken.

Boken är enkelt skriven och ganska bra upplagd och skriven på ett enkelt och bra språk. Alla råd är mycket sunda. Den är uppdelad i två huvuddelar(som från början var planerade såsom två böcker), den första handlar om hur man på bästa sätt ska skriva en action scen, medan den andra handlar om att skriva en sexscen.

Alla tips är, eller åtminstone borde vara, självklara saker, såsom att man inta får glömma bort känslor (som gärna går på högtryck i en strid), att man inte ska beskriva varje litet slag, hålla rätt tempo genom striden så den passar in i den övriga texten, att man inte får glömma bort att göra sin research och att allt ska han ett syfte och man inte ska ta med ett slagsmål bara föra att ha med ett slagsmål.

Då det gäller den andra delen, är det i princip samma tips för en sexscen som en action scen. 

Så vad tyckte jag? En rolig liten skrift med bra tips på hur man ska skriva, att alla scener man skriver måste fylla ett syfte för berättelsen och inte bara var till för att fylla författarens egna fantasier. Det enda jag har att anmärka på är snarare hur själva boken är skapad.

Att skapa faktarutor med text såsom bilder, är inte okej. Speciellt inte då dessa helt saknar en alternativ text så att även denna text är tillgänglig via en text-to-speak funktion, är faktiskt mycket dåligt. Det finns faktiskt blinda personer som skulle vilja läsa denna bok men blir utestängd från stora delar av boken. Eller för den delen en person med läs- och skriv- svårigheter.

Men som sagt själva bokens innehåll är det inget fel på, även om det kanske är lite väl enkelt, på snudd till banalt, och borde vara självklara saker.

Betyg: 3,5 kvack av fem möjliga.







##### Källor
Essoe, Joshua. 2020. Action Sequences and Sex Scenes.
