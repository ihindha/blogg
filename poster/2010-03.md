---
title: Min skrivprocess
categories:
  - [Skrivande]
tags: [Skrivprocess, Varghamn]
date: 2020-10-05 23:59:59
---

Jag har tidigare beskrivit vilka program  och hur jag använder dessa. Och även om det har skett vissa justeringar på den fronten, har jag faktiskt inte, vad jag kan se, sagt något om *hur* jag skriver. 

Jag trycker ner en tangent efter den andra. Roligt, men skämt å sido, tänkte jag skriva några rader om hur jag gör.

Till att börja med kan jag säga att jag nog inte är en utpräglad "pantser," någon som  sätter sig och skriver utan att på förväg veta vart historien kommer att föra en, även om jag faktiskt inte kan kallas för en planerare heller.

Jag  är nog någonstans i mitten. Jag tycker om att skriva och se var ordens väg sluter. Samtidigt vill jag nog ha en liten karta så jag inte blir helt bortförd dit jag inte vill.

Mina tidigare projekt har jag därför först brjat skriva en liten bit så jag får något litet hum om vad min historia kommer att handla om. Först därefter, har jag börjat att göra upp en liten plan om vad som kommer att hända under de närmaste fem - tio kapitlen innan jag börjar skriva och åter stanna upp för att få  en ny vy. På senare år har jag dock börjat dra mig mer åt planeringshållet.

Det sagt, om vi talar *Varghamn* så visste jag mer om historien från början än tidigare. Det första lilla embryot kom till mig från pilotavsnittet av den engelska serien för unga i nedre tonåren, *Wolfblod*. Jag visste även att mina figurer behövde vara något äldre är Maddie o:co. Där fanns ett par scener som är hämtade från detta avsnitt. En ny kille, med varghamn, börjar i vår hjältinnas klass utan att veta om vad han egentligen är. Den fotogalna väninnan som försöker luska ut alla hemligheter o.s.v.

Med andra ord, jag hade första delen till vad jag då trodde skulle bli en liten och nätt serie om fem eller sex noveller av det något längre slaget. Vidare kom scenen där vår hjältinna skäller ut Katarina för vad Jesper gjort med Anna och varför vår hjältinna gjort som hon gjort.

Det är därför som jag skrev dessa delar allra först. Med andra ord, jag visste att hon blev erkänd såsom ledare för inte bara sin flock utan även för den andra av ortens flockar. Vad jag inte hade, var *varför* hon genast fick en sådan framskjuten funktion inom flockarna så kort tid efter att hon bytt hamn för första gången.

Först när jag kom på att jag kunde kombinera detta med *De Utvalda från Den Där Dagen*, kom jag på att vår hjältinna kunde ha ett liknande öde.

På detta sätt kom jag att undan för undan börja planera hur den första delen av boken. För vid detta laget hade jag insätt att det nog snarare borde bli en bok är en serie med noveller. Men innan jag fortsatte att skriva hade jag hela historien upp till dess att våra unga hjältar påbörjade sin resa upp till Växjö för att träffa Mikas förra fosterföräldrar och bli gudföräldrar åt deras lilla dotter.

Fast bara för att jag visste vart jag var på väg, har inte inneburit att jag inte har kunnat improvisera lite. En sådan sak är att Mika är Sherlock Holmes dotterdotters dotterdotters son. Hela denna passage med de läsa hans post under rasten, tillkom efter att jag läst *Laurie R. Kings The Beekeeper's Apprentice* i vilken denne kände detektiv lär känna en ung arvtagerska som visar sig vara lika smart som han själv och han tar henne under sina vingar.

Jag ska ganska snart börja planera den sista delen av boken och enligt vad jag nu kan tänka mig är det nog omkring femtio tusen ord kvar innan jag kan sätta punkt för denna del. Detta kommer jag försöka göra en så detaljerad plan som jag kan innan jag ska skriva slutet på historien som projekt nästa månad. För en gång skull, vill jag veta precis vad det är jag ska skriv.