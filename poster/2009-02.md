---
title: Milliord
categories:
  - [Skrivande - Milliord]
tags: [Milliord, 1.000.000 ord]
date: 2020-09-12 23:59:00
---
Varför skulle jag nu gå och försöka skriva så mycket som en million ord på ett helt år? Det tänker jag inte ens försöka mig på. Däremot skall jag försöka skriva ungefär hälften så många, någonstans mellan 450000 och 500000 ord under denna tid.

Men frågan kvarstår dock, varför ens försöka, skriva så mycket? Det är en rolig grej som jag vill försöka klara av. Jag beköver betyligt mer struktur på mitt liv, och varför inte försöka få till en något så bra rutin med att skriva, något jag faktiskt tycker är roligt att göra. 

Och dessutom är det bara bra att ha mål, även om de som i detta fallet, kanske är lite orealistiska med tanke på att jag inte skriver så snabbt. Men som sagt, övning ger färdignet. Dessutom för att kunna göra detta, behöver jag ju statistik och jag älskar ju mina data.

Men som sagt, varför ens denna ide? En av de jag finner nöje i att se på YouTube är [Kate Cavanaugh](https://www.youtube.com/c/KateCavanaugh/), som har tänkt sig att försöka skriva en million ord under ett år, något hon kallar *Milwordy* (och jag översätter till Milliord). En av de motiv hon har angivit till att försöka, är att en författare behöver skriva ungefär just en million ord innan han börjar bli bra. Efter henne, har flera "authortubers" följt efter och annonserat att de ska göra något liknande.

Så, vad kommer jag att räkna in i min halva million? I princip allt jag skriver, såsom denna blogg, mina skrivprojekt (just nu varghamn), mitt dagliga tweet. Men även mycket av de andra saker jag skriver under min dag.