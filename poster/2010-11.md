---
title: Köksvasken Netflix
categories: Film / Tv
tags: Netflix, Australien, H2O,The Bureau of Magical Things
date: 2018-10-24 23:59
---

Vad ska jag säga? Idag var en *sådan* dag. Ni vet, börjar med att gå in på Netflix för att snabbt se på Star Trek Discovery bara för att se hur det går. Och ja, det är enligt min mening inte *riktigt* Star Trek, åtminstone inte den typen av st som jag vill se och ska sanningen fram, så såg jag faktiskt inte riktigt de två första sesongerna, jag bara slötittade på dem.

*Men när man* som i de extremt usla filmerna vi inte ska tala om, förstör Vulcan, tappar jag naturligtvis intresse. Precis lika dumt är det att hela federationen går puff bara för att alla warpdrivna fartyg flyger i luften. Till detta kommer så Discovery och det vete fasen om de inte kommer att lyckas återstarta hela federationen innan det hela är slut. Det är ju inte riktigt var Gene Roddenberry ide med det hela. Fast det klart, det hela luckar ju väldigt mycket Andromeda.

Visst såg jag på veckans avsnitt, men, och det är ett Men med stort M, utöver Star Terk, så nära på tryckte denna köksvask upp en annan serie i mitt ansikte som jag naturligtvis *bara var tvungen* att titta lite på. Av någon anledning som jag inte riktigt kan svara på är har jag en viss förkärlek för Australienska fantasy /sf serier för tonåringar. Jag var förtjust i *H2O: Just Add Water*, och dess spin off *Mako: Island of Secrets*. Så kanske är det inte så konstigt att jag även gillade detta, då de tydligen har samma skapare.

Vilken serie talar jag om? *The Bureau of Magical Things* så klart. Hela upplägget är lagom skruvat för att passa mig. En flicka i övre tonåren råkar hamna mitt i ett bråk mellan en fe och en alv. På något sätt råkar hon få magiska krafter blir hon tvungen att lära sig kontrollera dessa. Med andra ord, min typ av historia.

Som sagt, Netflix är en köksvask för tid. Jag blev genast fast för denna lilla serie och ett par avsnitt senare, så var det redan tid för att laga mat. Det är faran med en "kanal" där du kan se hela serien på en gång.