---
title: Varghamn...
categories:
  - [Skrivande]
tags: [Varghamn, WulfBlod, Netflix]
date: 2019-06-06 11:42:46
---

Jag blev inspirerad att skapa en ny värld då jag råkade se på den Brittiska barn/ungdomsserien *WulfBlod* på Netflix. Den handlar om en flicka som råkar vara vargblod, m.a.o. en född varulv. Hit kommer det en föräldralös kille som också är av vargblod och kaos utbryter i den lilla orten.

Detta fick mig som sagt att känna inspiration, så jag skapade min version av historien, förlagd till norra Skånes skogar. I likhet med tv-serien, finns det varulvar, *varghamn*, som föds och lever sitt liv som alla andra, med den skillnaden att de spenderar en natt vid varje fullmåne i varghamn.

Till skillnad från serien, sker den första förvandlingen vid första fullmånen efter det att individen fyllt sjutton år[^1]. I likhet med serien, har alla med varghamn stärkta sinnen.

I min värld, har de även ett par egenskaper lånade från Sammets *Den där dagen...* t.ex. de har förmåga att kommunicera via telepati. Samt att de i likhet med Talia från Mercedes Lackeys *Valdemar: Heralds of Valdemar* serie, är de empatiska och kan känna känslor i sin omgivning.

På denna lilla ort är omkring hälften med varghamn fördelat på tre flockar, där den flock som flickan, Amelie, tillhör har det största reviret, trots att det är den minsta flocken. Till detta kommer den föräldralösa killen, Niklas, och skakar om dynamiken, inte minst genom att bli kär i Amelie...

### Noter
[^1]: Maddy är i yngre tonåren.
